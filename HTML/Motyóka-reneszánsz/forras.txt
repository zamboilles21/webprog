Szeretettel köszöntjük Önt az ország legrégebbi motyóka-készítõ családjának honlapján. Üknagyanyánk szépanyjának szépapja a XVII. század végén tanulta ki a motyóka-készítõk õsi mesterségét, mely tudás aztán az idõk során apáról fiúra, anyáról leányra szállott. 

E szép mesterséget a XX. század második felében aztán éppúgy a kihalás veszélye fenyegette, mint ahogyan megannyi régi szakma létezésérûl is már csak a vezetéknevek árulkodnak. Családunk ugyanakkor szerette volna megmenteni az utókor számára, hogy a jelenkor emberei is találkozhassanak még a régi motyókák szépségeivel. Ezen törekvésünk eredményeként mára ismét gyarapszik a motyóka-gyûjtõk tábora, sõt a tehetõsebb emberek újabban a presztizs-termékek között tartják számon a motyókával díszített mindennapos használati tárgyaikat. Egyfajta státusz-szimbólum lett a motyókás karóra, a motyókás ing, vagy éppen a motyókás nyakkendõ, de kerestek már meg minket motyókás fehérnemû igényével is. 

Ezen igények láttán döntöttünk úgy 2003-ban, hogy minden év pünkösd vasárnapján és hétfõjén kétnapos, kiállítással egybekötött motyóka-vásárt szervezünk Parádbükkönyön, a templomkertben. Rendezvényünk évrõl évre több embert vonz. Bízunk benne, hogy a következõ alkalommal Önt is köreinkben üdvözölhetjük, és Önnel is megismertethetjük a motyókák varázslatos, izgalmas, és változatos forma- és színvilágát!
